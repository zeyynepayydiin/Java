Neden standart metodları kullanmalıyız?
eğer bir metot standart kütüphanede varsa mutlaka onu kullanıyoruz
eğer third party bir kütüphanede varsa onu kullanıyoruz
o da yoksa kendimiz yazıyoruz

Standart olarak var olan bir metodu programcı yazmalı mıdır?
Java'da standart olarak (JavaSE'de)bulunan metotların kullanılmasının bazı önemli avantajları şunlardır:
- Okunabilir/algılanabilir kodlar yazılır.
- Testleri yapılmıştır ve etkin(effective) olarak yazılmıştır. Hatta zamanla duruma göre daha etkin hale 
getirilecek şekilde yazılabilmektedir.
- Taşınabilirdir. Hangi derleyiciye o kodu taşırsam taşayayım o metot çalışır. Standart metotların çağrıldığı
kodlar herhangi bir üçüncü parti koda ya da kütüphaneye ihtiyaç duymadan derlenebilir.
- Programcının bir uygulama geliştirirken yalnızca uygulamaua ilişkin domain'e odaklanmasını sağlar.
- Bazı metotları yazmak için başka detay konuların da bilinmesi gerekir.

Bu durumda bir Java programcısının çözmesi gereken bir problem için, JavaSE'de problemin çözümüne ilişkin 
metotlar varsa onları kullanması gerekir, yoksa kullandığı bazı iyi kütüphanelerin içerisinde varsa onu kullanması
gerekir burada da yoksa bu durumda programcı o metodu yazmalıdır. Ancak bu durum programcının kullandığı bir metodu 
standart olsun ya da olmasın nasıl yazıldığını göz ardı etmesi anlamına gelmemelidir. Programcı programlama yaşamı
boyunca hepsini olmasa da hazır olarak kullandığı metotların nasıl yazıldığını (implementation) öğrenmelidir.


Anahtar Notlar: Bir metodun ne iş yaptığına ilişkin detaylar nasıl öğrenilecektir? Bunun için tipik olarak metot için 
bir dokümantasyon oluşturur. JavaSE içerisinde bulunan standart metotların (ait olduğu sınıfların da) dokümantasyonu 
"docs.oracle.com" sitesinde çeşitli sayfalarda yer almaktadır. Ancak yine de ilgili dokümantasyon tüm detayıyla
öğretemeyebilir. Genel olarak Java dokümantasyonları (javadoc) konu hakkında fikir vermek için yazılır. Duruma göre
programcı başka kaynaklardan öğrenmek zorunda kalabilir.

java.lang paketi içerisinde bulunan Math sınıfının matematiksel işlemlere yönelik çeşitli metotları vardır. Bu metotların
bazıları pek çok yerde kullanılır. Bazıları ise matematiksel işlemlerde kullanılır. Burada çok kullanılan bazıları ele 
alınacaktır. Java programcısı matematiksel işlemler gerektiğinde önce bu sınıfa bakmalı varsa bu sınıfın elemanlarını 
kullanmalıdır.

Anahtar Notlar: java.lang paketi içerisinde bulunan sınıf isimleri doğrudan kullanılabilir. Konunun ayrıntıları ileride 
ele alınacaktır.












