/*----------------------------------------------------------------------------------------------------------------------
    Bir enum sınıfına sabitler dışında da eleman eklenebilmektedir. Bir enum sınıfına eleman eklemek için son sabitten
    sonra noktalı virgül konmalıdır. Bir enum sınıfına klasik sınıflarda olduğu gibi veri elemanı, ctor ve metot
    eklenebilir. Bir enum sınıfına programcı tarafından hiç ctor eklenmemişse, default ctor derleyici tarafından otomatik
    olarak içi boş olarak yazılır. Ancak burada klasik sınıflarda olduğu gibi public yazılmaz. Zaten bir enum sınıfına
    programcı tarafından public ya da protected bir ctor yazılması geçersizdir. Bir enum sınıfına programcı ya private
    olarak ya da no-modifier olarak istediği kadar ctor ekleyebilir. Bir enum sınıfında ctor'un no-modifier olması private
    olarak bildirilmesiyle aynı anlamdadır. Genel olarak programcılar bir enum sınıfına yazdıkları ctor'u no-modifier
    olarak bildirirler. Bu durum yalnızca ctor için geçerlidir. Bir enum sınıfına eklenen diğer elemanlar için erişim
    belirleyiciler klasik sınıflar ile aynıdır. Aslında bir enum sınıfı için ctor, erişim anlamında private'ın da
    ötesindedir. Bir enum türünden nesne hiç bir yerde programcı tarafından yaratılamaz. Yani bir enum türünden nesne
    sayısı o enum türüne ait enum sabiti sayısı kadardır.

    Bir enum sınıfında sabiti doğrudan bildirmek veya sabit isminden sonra içi boş parantez koymak aynı anlamdadır ve bu
    sabite ilişkin referansın gösterdiği nesnenin default ctor çağrılarak yaratılacağı anlamına gelir.
----------------------------------------------------------------------------------------------------------------------*/

